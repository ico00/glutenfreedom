## Sastojci

- 1 jaje
- 200 ml tekućeg jogurta bez laktoze
- 2 žlice šećera
- 1 vanilin šećer
- 1 prašak za pecivo
- 1 čep ruma
- prstohvat soli
- 200 g bezglutenskog brašna
- 1 l ulja

## Upute

1. Izmiksati jaje, dodati šećer i sol i miksati dok ne bude pjenasto
2. U brašno ubaciti prašak za pecivo i vanilin šaćer
3. Pomalo dodavati brašno i jogurt. Obično dodajem po 2 žlice brašna pa miksa, pa malo jogurta, pa miks i tako do kraja. Na kraju dodati i malo ruma (po želji) kako bi se masnoća manje upijala i fritula dobila onaj fini šmek. Smjesa mora biti gusta.
4. Smjesu žlicom prebaciti u plastičnu vrećicu, ja koristim one IKEA zip vrećice, pa istisnuti zrak i na kraju odrezati vrh. Što je veća rupa to će i fritula biti veća
5. U ulje zagrijano na 160 stupnjeva istisnite smjesu, pa odrežite nožem kad vam se čini da je kvadratnog oblika. Tako će se formirati skoro savršeno okrugla fritula koja će se sama okretati u ulju i neće imati one repiće
6. Ako imate termometar provjeravajte temperaturu ulja i držite ju na 160. Aok je prevruće, nakratko maknite s vatre, a ako se previše ohladilo slobodno pojačajte vatru. Ne želite niti da se predugo utapaju u ulju i napiju masnoće niti želite da izgore. Tražimo onu lijepu zlatnu boju.
7. Izvadite fritule na papirnate ručnike u i pustite da se ulje upije. Obično ih prekrijem i na vrhu pa malo okrenem da što više upije ulje.
8. Dalje znate, štaub šećer, tekuća čokolada, što god vam paše
