## Sastojci

- 2 jaja
- 200 g Mix B brašno Schar
- 500 ml mlijeka bez laktoze
- 250 ml mineralne vode
- 5 g šećera
- 2 g soli

## Upute

1. Miksati jaja, šećer i sol
2. Prosijati brašno
3. Pomalo dodavati brašno, mlijeko i vodu. Ja dodajem po žlicu-dvije brašna, miksam, dodam tekućine, pa opet žlicu-dvije brašna i tako do kraja.
4. Smjesa treba biti malo gušća, ne vodena, ali opet dovoljno rijetka da se može razliti po tavici.
5. Tavicu dobro zagrijati i premazati uljem ili što vam već odgovara. 
Ja koristim kokosovu mast jer mi se ona ne prima na tavicu, lako se čisti i ne smrdi.
6. Izliti jednu šeflju smjese, razliti ju po cijeloj površini i pustiti da se dobro ispeče. Obične palačinke praštaju pipanje, ranije okretanje i sl., ali ove bezglutenske ne. 
Ako se prerano krene u okretanje vrlo lako dolazi do trganja ili spajanja jednog dijela s drugim i poslije ga nećete moći odlijepiti kao kod normalnih palačinki, pa strpljivo i lagano.
