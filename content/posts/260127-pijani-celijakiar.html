<p>Pitanje je da li se osobe s celijakijom mogu i smiju napit. Ukratko mogu, a da li smiju zavisi. Meni alkohol kao takav više ne godi iako sam se trudio, birao kvalitetno, provjereno…jednostavno je tu neka reakcija. Jedino je bilo fora kad te nakon više godina apstinencije svaki manji pokušaj ispijanja nečega brzo opije :)&nbsp;</p><p>Alkohol kao i hrana može i ne mora sadržavati gluten. Ali na svu sreću pijanaca tu nam i dalje ostaje veliki izbor za napraviti si neki blackout, preživjeti lošu svadbu, završiti u grabi ili samo doteturati veseo doma.&nbsp;</p><p>Ajmo prvo kao u lokalnoj birtiji podijeliti alkohol na tri kategorije:</p><p></p><p></p><ol><li>Pivo</li><li>Vino&nbsp;</li><li>Žestica</li></ol><p></p><p></p><h4></h4><h2>Pivo</h2><p></p><p>Tu imamo problem jer u pivo ili ide ječam ili pšenica, ima tu i raži, pira, raznih ekstrakata, aroma..svih gluposti koje sadrže gluten ili mogu biti kontaminirane njime. I ne, hmelj kao takav ne sadrži gluten.</p><p>I tako sam se ja morao oprostiti od tih divnih Guinnesssa, Kilkennya, Harpova, Murphysa, O’Hara…&nbsp;</p><p>No s vremenom su se i kod nas počele pojavljivati bezglutenske opcije i na ovom području, ali moram priznat da mi nikako nisu legle. Probao sam ih nekoliko i jednostavno odustao od pive.&nbsp;</p><p>Pojavom svih ovih kako ja volim reći šaljivih (craft) piva i zasićenjem tržišta svime i svačim, sigurno se pojavila i neka dobra bezglutenska, ali to ostavljam vama da isprobate pa mi javite.</p><p></p><h4></h4><h2>Vino</h2><p></p><p>Kod vina je situacija puno čišća jer jelte grožđe, ali ako baš nemate sreće možda je u nekom procesu nešto koristilo bazu s nečim glutenskim i vi baš te mikro tragove osjetite. Ali rekao bih da su od svih alkoholnih pića vina najsigurnija.</p><p>Znači možete Pericu poslati i po belo ili crno ili pak plešivičko.&nbsp;</p><p></p><h4></h4><h2>Žestice</h2><p></p><p>Tu je situacija isto dosta sigurna i velikog izbora. Kažu da su čak i ona pića bazi pšenice i ječma sigurna je proces destilacije uklanje proteine glutena.&nbsp;</p><p>Na pladnju ili bolje da kažem na šanku su nam tako votke, ginovi, rumovi, rakije, viski, tekila.. Ali uvijek pripazite da pijete što čišće, dakle nikakve obojane pizdarije, votke s okusima i sl. Te farbe, okusi i sl. mogu sadržavati gluten, pa je to no-no</p><br><p>Kao što vidimo lokati se može, ali opet <strong>osluhnite i svoja crijeva</strong>.</p>