<p></p><p></p><p>Prvo izbacite gluten i već ste u problemima jer je gluten posvuda. Onda naučite i o kontaminaciji pa se jelovnik još suzi. Nakon toga shvatite da ste alergični na još ponešto i da vjerojatno ni laktozu ne bi trebali. A kod mene je na sve to problem kaj ni prije nisam imao neki široki jelovnik pa je odabir hrane stvarno nauka.&nbsp;&nbsp;<br></p><p>Metodom pokušaja i promašaja sam otkrio da bi trebao izbjegavati i kvasac čime i ovako mučna stvar postaje još mučnije jer jelte tijesto se neće samo dići. Ljuto i masno vam vjerojatno neće goditi pa bi mogli smanjiti doživljaj i utapanje hrane u ulje. A to vam i tako nije zdravo pa barem nešto pozitivno.&nbsp;</p><p>Masne krumpire sam zamjenio s krumpirom iz pećnice ili Air fryera koji su samo malo premazani maslinovim uljem, a ne utopljeni i nisu uopće loši. Ljuto više ne jedem uopće.&nbsp;</p><p>Sva sreća da su meso i krumpir sigurni, a to mi je i onako bila glavna prehrana.&nbsp;</p><p>Ali sad bez zezancije, probajte što više domaćih stvari, što više sami kuhat i izbacit sva sranja pod hitno. Dok još nisam znak kaj mi je, izbacio sam Coca-Colu, alkohol, pekaru, Nescafe i osjetio trenutno poboljšanje stanja.&nbsp;</p><p>Umjesto Cole i sličnih otrova, pijem nešto manji otrov Cedevitu i vodu. Alkohol sam skroz izbacio jer mi i nakon svih ovih godina izaziva reakacije, pa mi se više jednostavno neda iako imamo dosta alkohola bez glutena, pa čak i bezalkoholne pive, o čemu ćemo u nekom posebnom postu.&nbsp;</p><p>Pekaru sam zamjenio s pekačem kruha i radio si doma kruh koji je daleko bolji od ove kemije iz pekare.&nbsp;</p><p>Otrov od Nescafea s okusima sam zamjenio s običnom kavom u zrnu, kupio aparat i doma si radim normalnu kavu. Prije i s mlijekom, a sada samo espresso.</p><p></p><h1></h1><h2></h2><h3></h3><h2>Kruh</h2><p>baza doručka i večere je za dosta ljudi baš kruh. Postoje razni bezglutenski kruhovi koje možete kupiti po dućanima, a možete si ih i sami doma napraviti. Doduše ja nikada nisam savladao neki recept za koji ću reći da mi je ovo baš fini kruh od bezglutenskog brašna. Imao sam jestivih varijanti, ali nikada nisam baš uživao. S vremenom sam i odustao jer mi je nešto smetalo, a sad pretpostavljam da je to i kvasac i ta guma koja se stavlja u brašno jer su mi smetali i kupovni kruhove. Na žalost završio sam na Schar krekerima koji s kruhom nemaju veze, ali nisu oni šuplje rižine gluposti ili slični krekeri od kojih se napuhnete kao da ste pojeli balon zraka.</p><p>Nedavno sam počeo eksprerimentirati sa tapiokom, pa sada povremeno napravim nešto što zovem tapioka muffini, pa evo i <a href="/recepti/e3344caf-284c-4adc-b242-54a029c38018">recepta</a> ako vas zanima.</p><p></p><h2><p></p></h2><p></p><h2><p></p></h2><h2></h2><h2><p></p></h2><h3></h3><p></p><h2>Doručak/večera</h2><p>Ako ste gurman, sigurno ćete naći dosta probavljivih stvari bez glutena, ali ako ste ja onda ćete završtii na Gavrilović zimskoj za doručak i večeru, jer eto nekim čudom ju probavljam bez problema i za razliku od drugih salama ona me zasiti. A na njoj čak i piše da je bez glutena, pa je valjda tako.&nbsp;</p><p>Tu su još jaja, ostale salame, Lino lada, pekmez, Corn flakes, Gavrilović i Argeta paštete ako vas ne smeta jesti tu vrstu otrova…</p><p></p><h2>Ručak</h2><p></p><p>Meso, riba, povrće, sve može. Ali..morate opet paziti na one ostale ne glutenske faktore koji vam možda smetaju, masti, pretjerano začinjeno, posebno ljuto, previše laktoze u saftovima, sirevi i sl.&nbsp;</p><p>Naravno ako jedete pohano, morate paziti da vam netko šaljiv ne napravi meso koje ja kao bez glutena, ali s prezlama od običnog kruha. Meni je najbolje kad se prezle naprave od Schar krekera. </p><p>Ćevapi mogu proći ako vam pašu, ali opet pazite da si ih vi napravite ili barem netko kome vjerujete jer u kupovnima može biti svakakvog smeća. </p><p>Tijestenina, naravno bezglutenska, kupovna ili domaća, ali uvijek je bolje domaće. Moj odabir je Barilla jer ima normalan okus i teksturu za razliku od drugih bezglutenskih tijesta koje sam probao koja imaju onu odvratnu pjeskovitu teksturu, a pogotovo kad se ohlade pa budu skoro nejestiva. A pomaže i to što je Barilla dostupna na puno mjesta.</p><p>Od priloga je tu riža, kvinoja, tijesto, krumpiri, batat... Žganci su također opcija, ali se mora pripaziti da piše da nisu kontaminirari što je vrlo čest slučaj. U mojoj kuhinji su trenutno No Gluten No problem. </p><p></p><p></p>