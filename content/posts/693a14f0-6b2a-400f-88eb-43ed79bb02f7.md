Meni se to desilo par puta. Prvi put sam naučio lekciju sa Životinjskim carstvom koje sam redovno krao od svoje Rite i preživio svaki put. A onda odjednom, nešto čudno. Nije mi vrag dao mira pa sam opet išao čitati deklaraciju i kad ono “može sadržavati tragove…”. Pa kako sad. 100% sam čitao i prije i nije pisalo i ista je čokolada i sve. Onda sam prevrnuo internet i na Kraševim stranicama našao podatak da su promijenili nešto oko proizvodnje, pogona, strojeva… pa sada postoji mogućnost kontaminacije glutenom. I tako je Životinjsko carstvo ostalo samo Ritino.&nbsp;

Sličnu situaciju sam imao i s **M&amp;Ms** koji pak imaju različita pravila oko proizvodnje u pojedinim državama. Negdje koriste ječam, negdje ne, uglavnom riskantna kupovina, pogotovo jer Mars ne garantira da nema kontaminacije.

Veselja može biti i sa šećerom u prahu. Naime, **kupovni šećer u prahu** ima dodatak protiv zgrudnjavanja i on može biti od pšeničnog škroba pa samim time i nevini šečer postaje opasnost. Najbolje, odnosno najsigurnije je napraviti ga u kućnoj radinosti u mlincu za kavu ako ga imate.&nbsp;&nbsp;

Ako želite dići paranoju na najviši nivo i obična kava u kafiću može isto završiti problematično ako dobijete npr. **smeđi šećer** koji moooožda može biti zaslađen ječmom.

**Dakle ljudi RTFM - Read The Fucking Manual, odnosno čitajte deklaracije svaki put.**