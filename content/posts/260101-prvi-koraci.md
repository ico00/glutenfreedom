Prvi korak je odlazak liječniku opće prakse i naručivanje bezglutenskog brašna. Meni je dosta dugo bježao podatak da kao oboljeli od celijakije imam pravo na 10 kg brašna mjesečno. Nitko mi nije to rekao, niti specijalist, niti opća praksa, nego sam saznao “sa strane”.&nbsp;

Danas opća praksa možda više zna o toj bolesti koja je sada sve popularnija, ali za slučaj da ne znaju samo se pozovite na HZZO dopunsku listu lijekova u kojoj ćete naći i brašna koja vam liječnik opće prakse može propisati na recept.&nbsp;

CTRL+F - gluten i to je ono što možete dobiti. Trenutno to izgleda ovako:

![](/images/blog/content/ea96925d-0b14-4328-8bd4-3872c06fa64b-1767301573115.png)
Imati ćete i nadoplatu, ali opet ne plaćate punu cijenu brašna koja je danas 6,20 eur / kg. Da, kila običnog brašna je 8 puta jeftinija od bezglutenskog. Dobro došli u svijet bacanja novaca. Ako ste do sada bili siromašni, sada ćete žaliti za tim danima :)

Dalje možete krenuti sa stvaranje svog bezglutenskog kutka. Micanje svega iz kuhinjskog elementa, čišćenje elemenata alkoholom i skladištenjem za sada brašna..

Moja preporuka je nabavljanje barem osnovnog seta posuđa, daske za rezanje i svega što vam treba za pripremu hrane. S tim dirajte samo svoju hranu, perite svojim spužvama i držite u svojim elementima.

Ako živite sami, super, bit će lakše, a ako kućanstvo dijelite s nekim vrijeme je za razgovor. Nema više mrvica kruha okolo, rezanja istim noževima, ostavljanje svega svugdje, nema bacanje tijesta za pizzu u zrak i šamaranja brašnom. Sada slijedi borba i muka. Čak i onima nabližima će biti teško prebaciti se na takav režim, ali eto s vremenom se i to nekako uspije. Ali oni će brže shvatiti jel će znati koliko ste inače na WC-u i kakve ste volje nakon toga dok će neki udaljeniji misliti da je to glupost, preseravanje, moderna izmišljotina, kukanje…

A zašto ovi paranoični potezi? Zbog kontaminacije o kojoj ću u sljedećem postu.