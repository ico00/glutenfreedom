<p>Želio sam ovaj post odmaknuti od onog o općoj kontaminaciji da vam slučajno ne promakne.&nbsp;<br></p><p>Kad god dobivate nešto na recept, podsjetiti doktora opće prakse da imate celijakiju. Ako on ne zna što treba pisati, konzultirajte se sa svojim magistrama u ljekarni.&nbsp;</p><p>Puno lijekova ima oznaku bez glutena, ali kod nekih gluten zna biti skriven. Npr. <em>Tritici amylum</em> meni ne znači apsolutno ništa, ali njegov hrvatski naziv <strong>pšenični škrob</strong> već nešto govori.</p><p>Uz celijakiju neki kažu da bi se trebalo piti još raznih nadomjestaka, što vitamina, što probiotika i ostalih pomagača za vaša crijeva i opće stanje. Kako mi svaki takav eksperiment s novim stvarima može poći i na tamnu stranu, tako se ja opirem uvođenju ovih lijekova, ali mislim da ću uskoro ipak uvesti nešto od toga.</p><p>Problem je da ako pođe po zlu, ne možeš niti normalno na posao niti obavljati svakodnevne životne stvari i onda se to odgađa i odgađa.</p><p>Znači ako sami uzimate s police, tražite tu prekriženu pšenicu, ako niste sigurni - <strong><u>pitajte, ne kakajte</u></strong>.</p><br class="Apple-interchange-newline">